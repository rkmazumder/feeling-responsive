---
layout: page-fullwidth
title: "Erasmus Scholarship"
subheadline: "Study Abroad"
meta_teaser: "Feeling Responsive uses Volkhov for headlines, Lato for everything else and if you are in need to show some code, it will be in Lucida Console."
teaser: "Erasmus+ is a scholarship provided by European Comission"
header:
    image: homepage_typography.jpg
    background-color: "#262930"
    caption: This is a caption for the header image with link
    caption_url: https://unsplash.com/
image:
    thumb:  homepage_typography-thumb.jpg
    homepage: homepage_typography.jpg
    caption: Image by Antonio
    caption_url: "http://www.aisleone.net/"
categories:
    - study abroad
    - typography
---
<!--more-->

<div class="row">
<div class="medium-4 medium-push-8 columns" markdown="1">
<div class="panel radius" markdown="1">
**Table of Contents**
{: #toc }
*  TOC
{:toc}
</div>
</div><!-- /.medium-4.columns -->



<div class="medium-8 medium-pull-4 columns" markdown="1">

`বর্তমান সময়ের আকর্ষণীয় একটি শিক্ষাবৃত্তি হচ্ছে 'ইরাসমাস মুন্ডুস স্কলারশিপ'। ইরাসমাস মুন্ডুস স্টুডেন্টস অ্যান্ড অ্যালামনাই অ্যাসোসিয়েশন, সাউথ এশিয়ান চ্যাপ্টার বোর্ড-এর প্রেসিডেন্ট রামকৃষষ্ণ মজুমদারের লেখায় উঠে এসেছে প্রয়োজনীয় তথ্য`

আমাদের দেশের তরুণ সমাজ সময়ের সঙ্গে সঙ্গে নিজেদের স্বপ্নকে সারাবিশ্বে ছড়িয়ে দিচ্ছে। আমরা প্রতিনিয়তই বাংলাদেশি তরুণদের নতুন নতুন সাফল্যের গল্প শুনতে পাই। আমাদের তরুণ সমাজের সাফল্যের পেছনে অন্যতম পাথেয় হচ্ছে বিদেশে উচ্চশিক্ষা গ্রহণ। আমাদের মতো উন্নয়নশীল দেশের তরুণদের কাছে এ উচ্চশিক্ষা অর্জনের অন্যতম অবলম্বন হচ্ছে শিক্ষাবৃত্তি অর্জন করা। আধুনিক যুগে ইন্টারনেটের প্রসার ও বিশ্বায়নের সঙ্গে সঙ্গে উচ্চশিক্ষাগ্রহণে বৃত্তির আবেদন প্রক্রিয়াও আমাদের হাতের মুঠোয় চলে এসেছে। একটু সচেতনতার সঙ্গে সঠিকভাবে সময়ের ব্যবহার ও নিজেকে প্রস্তুত করতে পারলে খুব সহজেই বৃত্তি নিয়ে উন্নত দেশে উচ্চশিক্ষা গ্রহণে যাওয়া সম্ভব। বেশিরভাগ ক্ষেত্রেই এই শিক্ষাবৃত্তি আবেদনের প্রক্রিয়া অত্যন্ত সহজ এবং অনলাইনের মাধ্যমে ঘরে বসেই আবেদন করা যায়। এ জন্য প্রয়োজনীয় উপাত্ত সংগ্রহ করে এবং যথেষ্ট সময় হাতে নিয়ে আবেদন প্রক্রিয়া সম্পন্ন করা দরকার।

বর্তমান সময়ের আকর্ষণীয় ও সম্মানজনক একটি শিক্ষাবৃত্তি হচ্ছে 'ইরাসমাস মুন্ডুস স্কলারশিপ'। ইউরোপীয় কমিশনের অধীনে প্রতি বছর উচ্চশিক্ষার্থে ইউরোপে পড়াশোনার জন্য এ শিক্ষাবৃত্তি প্রদান করা হয়ে থাকে। যে কোনো দেশের শিক্ষার্থীরা এ স্কলারশিপে আবেদন করতে পারে। দক্ষিণ এশিয়ার শিক্ষার্থীদের জন্যও আলাদাভাবে স্কলারশিপের জন্য বরাদ্দ রয়েছে। প্রতি বছর বাংলাদেশ থেকে অনেক শিক্ষার্থী ইরাসমাস মুন্ডুস স্কলারশিপ নিয়ে ইউরোপে পড়তে যাচ্ছে। বিগত দশকে ৬০০-এর অধিক বাংলাদেশি শিক্ষার্থী এ শিক্ষাবৃত্তি নিয়ে ইউরোপে তাদের উচ্চশিক্ষা সম্পন্ন করেছে। শুধু ২০১৭-১৮ শিক্ষাবর্ষে ৮৯ জন বাংলাদেশি শিক্ষার্থী এই স্কলারশিপের অধীনে মাস্টার্স ও পিএইচডি কোর্সে পড়াশোনার সুযোগ পেয়েছে। ২০১৮-১৯ শিক্ষাবর্ষের জন্য আবেদনের প্রক্রিয়া চলবে কোর্সভেদে ২০১৮ সালের জানুয়ারি- ফেব্রুয়ারি পর্যন্ত। ইরাসমাস মুন্ডুস শিক্ষাবৃত্তি নিয়ে ইউরোপের প্রায় সবগুলো দেশে নিজের পছন্দসই বিষয়ে পড়াশোনা করার সুযোগ রয়েছে। এ শিক্ষাবৃত্তির অধীনে প্রায় ১৫০টির মতো বিষয়ে ২০০টিরও অধিক বিশ্ববিদ্যালয়ে স্নাতকোত্তর (মাস্টার্স ও পিএইচডি) করার সুযোগ রয়েছে। ইরাসমাস স্কলারশিপের অধীনে প্রদানকৃত সুযোগ-সুবিধাও বেশ আকর্ষণীয়, টিউশন ফি, ভ্রমণ ভাতা, স্বাস্থ্য বীমার পাশাপাশি মাসিক বৃত্তি প্রদান করা হয়। এ শিক্ষাবৃত্তির অধীনে সব কোর্সই আধুনিক শিক্ষা ব্যবস্থার আলোকে সাজানো ও যুগোপযোগী। এ ছাড়া এই স্কলারশিপের একটি বিশেষ দিক হচ্ছে, যে কোনো একটি মাস্টার্স কিংবা পিএইচডি কোর্সে কয়েকটি বিশ্ববিদ্যালয়ের অধীনে যুগ্মভাবে ডিগ্রি দেওয়া হয়। অর্থাৎ শিক্ষার্থীদের তাদের অধ্যয়নকালে বিশ্ববিদ্যালয় ও একাধিক দেশে পড়াশোনা করার সুযোগ থাকে। উচ্চশিক্ষার পাশাপাশি একাধিক দেশে পড়াশোনা করার সুযোগ বিভিন্ন দেশের শিক্ষার্থীদের মাঝে ভাষা ও সাংস্কৃতির বিনিময় এবং সম্পর্কের সেতুবন্ধন হিসেবে কাজ করে। প্রতিটি মাস্টার্স কিংবা পিএইচডি প্রোগ্রামে কয়েকটি বিশ্ববিদ্যালয়ের মধ্যে চুক্তি রয়েছে। ফলে শিক্ষার্থীরা তাদের অধ্যয়নকালে পছন্দসই বিশ্ববিদ্যালয়ে পড়ার সুযোগ পায়। এক্ষেত্রে শিক্ষার্থীকে নূ্যনতম দুটি শিক্ষা প্রতিষ্ঠানে অধ্যয়ন করতে হয়। 

# আবেদনের প্রক্রিয়া

যে কোনো আবেদনকারী পছন্দসই সর্বাধিক তিনটি মাস্টার্স কোর্সে আবেদন করতে পারে, তবে পিএইচডি প্রোগ্রামে এ রকম বাধ্যবাধকতা নেই। প্রতিটি বিষয়ভিত্তিক প্রোগ্রামে আবেদন করার সময়সীমা ও আবেদন করার নূ্যনতম যোগ্যতাও ভিন্ন। অনলাইনের মাধ্যমে খুব সহজেই আবেদন প্রক্রিয়া সম্পন্ন করা যায় এবং এর জন্য কোনো প্রকার ফি প্রয়োজন হয় না। শুধু প্রয়োজনীয় কাগজপত্র স্ক্যান করে অনলাইনে আপলোড অথবা সংশ্নিষ্ট ঠিকানায় ই-মেইল করতে হয়। প্রতিটি কোর্সের ওয়েবপেজে আবেদন প্রক্রিয়া, নূ্যনতম যোগ্যতা, সময়সূচি ইত্যাদি তথ্য পাওয়া যাবে। 
ইরাসমাস মুন্ডুস স্কলারশিপে আবেদন করার জন্য সাধারণত প্রয়োজন হয় একাডেমিক পরীক্ষার সনদপত্র (স্নাতক, স্নাতকোত্তর), ট্রান্সক্রিপ্ট, ইংরেজি ভাষার ওপর দক্ষতার সনদ, জীবনবৃত্তান্ত, মোটিভেশন লেটার, শিক্ষাজীবন অথবা পেশাগত কাজের সঙ্গে সংশ্নিষ্ট দু'জন ব্যক্তির সুপারিশপত্র। আবেদনকারীর যদি দেশি-বিদেশি জার্নাল বা সেমিনারে প্রকাশিত গবেষণাপত্র থাকে, সেটি আবেদন প্রক্রিয়ায় বিশেষভাবে অগ্রাধিকার পায়। এ ছাড়া আবেদনকৃত বিষয়ে সংশ্নিষ্ট কাজের অভিজ্ঞতাও গুরুত্বের সঙ্গে বিবেচনা করা হয়। ইংরেজি ভাষার দক্ষতা বলতে আইইএলটিএস-টোফেলের স্কোর গ্রহণ করা হয়, প্রোগ্রামভেদে ভিন্নতা থাকলেও আইইএলটিএস ব্যান্ড ৬.০-৬.৫ অথবা সমমানের টোফেল স্কোর আবেদনের নূ্যনতম যোগ্যতা হিসেবে ধরা হয়। পিএইচডি প্রোগ্রামের জন্য আলাদাভাবে 'গবেষণা প্রস্তাব' জমা দিতে হয়। এসব প্রয়োজনীয় কাগজপত্র প্রস্তুত হয়ে গেলে স্ক্যান করে স্কলারশিপের ওয়েবপেজে আপলোড বা ই-মেইল করে আবেদন সম্পন্ন করতে হয়। মাস্টার্স ও পিএইচডি কোর্সগুলোর তালিকা এবং সংশ্নিষ্ট তথ্য পাওয়া যাবে নিল্ফেম্নাক্ত ওয়েবপেজ দুটিতে:

[Erasmus Mundus Master Course Catalogue](https://eacea.ec.europa.eu/erasmus-plus/library/emjmd-catalogue_en)

[Erasmus Mundus PhD Course Catalogue](http://eacea.ec.europa.eu/erasmus_mundus/results_compendia/selected_projects_action_1_joint_doctorates_en.php)

# প্রয়োজনীয় কিছু পরামর্শ

১। আবেদনকারীর ইংরেজি ভাষার উপর দক্ষতার সনদ (আইইএলটিএস/টোফেল) অবশ্যই আবেদনের সময়সীমার মাঝে প্রস্তুত থাকতে হবে। এই সনদপত্র শুধুমাত্র স্ক্যান করে পাঠালেই হয়, অফিসিয়ালভাবে আইইএলটিএস/টোফেল থেকে পাঠানোর প্রয়োজন হয় না। যদি আইইএলটিএস কিংবা টোফেল পরীক্ষার সনদ না থেকে সেক্ষেত্রে স্নাতক/স্নাতকোত্তর পর্যায়ের বিশ্ববিদ্যালয়ের ইংরেজি শিক্ষামাধ্যমের সনদ (Medium of Instruction) দিয়েও আবেদন করা যেতে পারে। আবেদন করার আগে সংশ্লিষ্ট প্রোগ্রামের কো অরডিনেটরকে ইমেইল করলে জেনে নেওয়া যাবে ঐ প্রোগ্রামে Medium of Instruction দিয়ে আবেদন করলে তা গ্রহণযোগ্য হবে কিনা। 

২। ইরাসমাস মুন্ডুস স্কলারশীপের জন্য জীবন বৃত্তান্ত (Curriculum Vitae) Europass অনুযায়ী প্রস্তুত করাটা শ্রেয়তর। Europass হচ্ছে ইউরোপীয় শিক্ষাব্যবস্থায় যে কোন প্রোগ্রামে আবেদনের ক্ষেত্রে জীবনবৃত্তান্ত প্রস্তুত করার অভিন্ন একটি বিন্যাস। Europass ব্যবহার করলে আবেদনকারীর সম্পর্কিত প্রয়োজনীয় গুরুত্বপূর্ণ তথ্য জীবন বৃত্তান্তের কোন অংশে আছে তা সহজেই খুঁজে পাওয়া যায়। Europass এর উদাহরণ ও এ সম্পর্কিত বিস্তারিত তথ্য পাওয়া যাবে [EuroPass](http://europass.cedefop.europa.eu/en/home) ওয়েবপেজটিতে।

৩। আবেদনকারীর পূর্ববর্তী শিক্ষাপ্রতিষ্ঠানের পরিচিত শিক্ষক বা কর্মস্থলের ঊর্ধ্বতনব্যক্তি থেকে সুপারিশপত্র নেওয়াটা শ্রেয়তর। যদিও এক্ষেত্রে কোন বাধ্যবাধকতা নেই, পরিচিত যে কোন ব্যক্তির কাছ থেকেও সুপারিশপত্র নেওয়া যেতে পারে।

৪। ইরাসমাস মুন্ডুস স্কলারশীপের অন্যতম গুরুত্বপূর্ণ হচ্ছে মোটিভেশন লেটার। মোটিভেশন লেটারে আবেদনকারীরকে তার একাডেমীক এবং পেশাগত অভিজ্ঞতা, কেন সে ঐ পছন্দসই প্রোগ্রামে আবেদন করতে আগ্রহী, সংশ্লিষ্ট বিষয়ে গবেষণার ইচ্ছা, ইত্যাদি সংক্ষিপ্ত আকারে উল্লেখ করতে হয়। সাধারণত দুই পাতার মধ্যে এটি সীমাবদ্ধ রাখতে হবে।

৫। পরবর্তী শিক্ষাবর্ষের জন্য অক্টোবর মাসের শেষদিক থেকে জানুয়ারী-ফ্রেব্রুয়ারী মাস পর্যন্ত আবেদন করার সময়। তাই, দেরি না করে প্রয়োজনীয় কাগজপ্রত্র প্রস্তুত করে যথাসময়ে আবেদন সম্পন্ন করে রাখাই উত্তম। প্রতিবছর এপ্রিল থেকে মে মাসের  মধ্যে স্কলারশীপের ফলাফল ইমেইলের মাধ্যমে জানিয়ে দেওয়া হয়।
