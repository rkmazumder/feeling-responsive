---
layout: page
subheadline: "Discussion"
title: "Now with Comments!"
teaser: "For a blog you need comments. Like all those other jekyll themes we baked in Disqus. It's easy to set, it works and makes a static jekyll blog more dynamic."
header:
    image_fullwidth: "header_typewriter.jpg"
    caption: Image by Florian Klauer
    caption_url: "http://florianklauer.de/"
image:
    thumb:  typewriter-thumb.jpg
    homepage: homepage_typewriter.jpg
categories:
    - design
comments: true
show_meta: false
---
বাংলাদেশ অন্যতম ভূমিকম্প ঝুঁকির অঞ্চলে অবস্থিত। গত কয়েক দশকে তেমন কোন বড় ভূমিকম্প আমাদের এই অঞ্চলে না হলেও আমাদের দেশে ভূমিকম্প হওয়ার যথেষ্ট সম্ভবনা রয়েছে। ভূমিকম্প হলে যেমন দুর্বল দালানকোঠা ভেঙ্গে পড়তে পারে তেমনই আবার অনেক সময় ভূমিকম্প হলে দালানকোঠা যে মাটির উপরে তৈরি ঐ মাটি দেবে গিয়ে দালানকোঠা হেলে পড়তে পারে কিংবা মাটির মধ্যে বসে যেতে পারে। অতীতের ভূমিকম্প এই ধরণের ঘটনার অনেক উদাহরণ রয়েছে এবং এই ঘটনাকে লিকুইফ্যাকশান বলা হয়। আমাদের দেশে লিকুইফ্যাকশান ঝুঁকি নিয়ে গবেষণা হয়েছে এবং রাজধানীর আশেপাশে অনেক অঞ্চলেই লিকুইফ্যাকশান রয়েছে। লিকুইফ্যাকশান কি?

আমাদের দেশে নির্মাণ প্রকৌশলে লিকুইফ্যাকশান বিষয়টি নিয়ে তেমন কোন সচেতনতা পূর্বে ছিলনা বললেই চলে, এছাড়া পূর্বে আমাদের দেশে এ ধরনের ঘটনার কোন উদাহরণ নেই বলে এই বিষয়টি তেমন গুরুত্বের সাথে দেখা হতনা। তবে ইদানীংকালে নেপাল, সিকিম এবং মিয়ানমারে সৃষ্ট ভূমিকম্পের পর ভূমিকম্প ও ভূমিকম্পের ফলে সৃষ্ট আপদে (লিকুইফ্যাকশান) ঝুঁকি কমানোর বিষয়টি নির্মাণ প্রকৌশলে অন্যতম গুরুত্বের সাথে বিবেচনা করা হচ্ছে । এজন্য প্রথমে আমাদের জানা প্রয়োজন লিকুইফ্যাকশান কেন হয় এবং এর ফলে কি ধরনের ক্ষতির সম্মুখীন হতে হয়।

মাটির নিচে ভূগর্ভস্থ পানির স্তর যদি উপরের দিকে থাকে এবং অগভীর হয় তবে মাটির স্তরে যথেষ্ট পানি উপস্থিতি থাকে। আর ভূমিকম্পের সময় প্রবল বেগে ঝাঁকুনির কারণে এরকম স্যাঁতস্যাঁতে মাটির স্তর হঠাৎ করে তার শক্তি হারিয়ে ফেলে এবং তরল পদার্থের ন্যায় আচরণ করে। এসময়ে মাটি তার ধারণ ক্ষমতা হারিয়ে ফেলে এবং তার উপড়ে অবস্থিত বাড়িঘর অবকাঠামো ঠিক মত ধরে রাখতে না পারায় মাটির মধ্যে দেবে যায় কিংবা হেলে ও বসবাসের অনুপযোগী হয়ে পড়ে। ভূমিকম্পের সময় সার্বিকভাবে মাটির এই ধারণক্ষমতা হারানোর ঘটনাকে ‘লিকুইফ্যাকশান’ বলে আখ্যায়িত করা হয়।

এ ঘটনাটি প্রায়শই সম্পৃক্ত এবং আলগা (কম ঘনত্বের) বালু মাটিতে পরিলক্ষিত হয়। এর কারণ বালু মাটিকে যদি বাইরে থেকে মাটির মধ্যে বল প্রয়োগ করা হয় তবে এই মাটির কম্প্রেস হওয়ার একটা প্রবণতা থাকে, সাধারণত ঘন বালু মাটির প্রসারিত হওয়ার প্রবণটা থাকে। মাটি যদি পানি দ্বারা পরিপূর্ণ থাকে (যেটা কেবলমাত্র যখন মাটি ভূগর্ভস্থ পানির স্তরের নিচে থাকে ) তাহলে মাটির মধ্যকার ফাঁকা জায়গাগুলো (‘লোমকূপ স্পেস’) পানি দ্বারা পূর্ণ হয়ে যায়। এই মাটি যদি সঙ্কুচিত হতে থাকে তাহলে বাইরের ছাপের কারণে মাটির মধ্যকার এই পানি বের হয়ে আসতে চায় তুলনামূলক চাপের অঞ্চলে (সাধারণত ভূপৃষ্ঠের দিকে উর্ধ্বগামীভাবে )। যদি বাইরের থেকে প্রয়োগকৃত চাপ দ্রুত প্রয়োগ করা হয় এবং বলের পরিমান বেশী ও পুনরাবৃত্তি হতে থাকে তবে মাটির মধ্যকার ঐ পানি তুলনামূলক কম চাপের অঞ্চলে বেরিয়ে আসার আগেই আবার বিপরিতক্রমে নতুন বলের মুখোমুখি হওয়ায় আর বের হয়ে আসতে পারেনা। পানির মধ্যকার সৃষ্ট চাপের কারণে সমগ্র মাটির অঞ্চলটি উপরের দালানকোঠা ধারণক্ষমতা হ্রাস পায় (শিয়ার চাপ হস্তান্তর করার ক্ষমতা হারায়) এবং মাটি তরল পদার্থের ন্যায় আচরণ করে। এই সমগ্র ব্যাপারটিকে ‘লিকুইফ্যাকশান’ বলা হয়।

ঢাকা শহরে লিকুইফ্যাকশান হওয়ার সম্ভবনা

ঢাকা শহরের নতুন অংশগুলো মূলত গড়ে উঠেছে নিচু অঞ্চল ডোবা-নালা, বিল ভরাট করে, এবং বর্ষাকালে ঐ অঞ্চলগুলো পানি দ্বারা পূর্ণ থাকত। এই নিচু অংশগুলো ভরাট করা হয়েছে বালি মাটি ফেলে এবং নতুন নতুন আবাসন প্রকল্পগুলো গড়ে উঠেছে এই মূলত এই অঞ্চলগুলোতেই। লক্ষ্য করলে দেখা যাবে এই অঞ্চলের বেশিরভাগ বাড়িঘর তৈরির জন্য পাইল ফাউন্ডেশান ব্যবহার করা হয়। পূর্বে এই অঞ্চল যেহেতু নিচু ছিল এবং এই অঞ্চলে শক্ত মাটির স্তরও অনেক নিচুতে তাই পাইল ফাউন্ডেশান ব্যাবহার করা হয় যাতে করে দালানকোঠার ভর পাইলের মাধ্যমে গভীর শক্ত মাটির অঞ্চলে প্রবাহিত করা যায়।

এই অঞ্চলে বর্ষাকালে পানির স্তরের অবস্থান উপরের দিকে এবং এই মাটিতে বর্ষাকালে ভূমিকম্প হলে ‘লিকুইফ্যাকশান’ হওয়ার সম্ভাবনা যথেষ্ট। এছাড়া, অনেক প্রকল্পই দ্রুত সম্পন্ন করতে যেয়ে মাটি ভরাট করার জন্য যে যথাযথ সময় ও পদ্ধতির অনুসরণ করা দরকার তা মেনে করা হয়না। যার ফলে, এই সকল মাটি ভরাট করে তৈরি হওয়া অঞ্চলে ভূমিকম্পের সময় তাই লিকুইফ্যাকশান হওয়ার সম্ভাবনা অনেক বেশী। এই সকল কোন অঞ্চলে বাড়িঘর তৈরি করার আগে মাটি ভরাট করার জন্য প্রয়োজন সঠিকভাবে কম্প্যাকশন বা দুরমুশ করা যাতে করে মাটির স্তর যথেষ্ট পুরু বা ঘন হয়। আর যে সকল দালানকোঠা তৈরি করা হয়েছে দুর্বল তুলনামূলক কম ঘন বা আলগা মাটির উপরে সেই সকল জায়গায় মাটির ধারণ ক্ষমতা বৃদ্ধির জন্য প্রয়োজন সিমেন্টের দ্রবণ মাটির মধ্যে প্রবেশ করানো। মাটির ধারণক্ষমতা বৃদ্ধি করে সিমেন্ট এবং অন্যান্য দ্রবণ ‘লিকুইফ্যাকশান’ ঝুঁকি কমানোর জন্য প্রকৌশল পদ্ধতি রয়েছে।

রাজধানীতে নিচু স্যাঁতস্যাঁতে অঞ্চলে গড়ে উঠা আবাসন প্রকল্পগুলোতে প্রয়োজন দালানকোঠা তৈরির পূর্বে সঠিকভাবে মাটি ভরাট করার প্রক্রিয়া, এক্ষেত্রে মনে রাখা দরকার ভালভাবে মাটি ভরাটের জন্য কয়েক স্তরে কম্প্যাকশান প্রয়োজন এবং তা সময়সাপেক্ষ। ডাইনামিক কম্প্যাকশান কিংবা মাটির মধ্যে পাথরের কলাম তৈরি করা। তবে আমাদের দেশে প্রথম পদ্ধতি সহজেই প্রয়োগ করা সম্ভব, ইতোমধ্যেই অনেক জায়গায় এই ডাইনামিক কম্প্যাকশান পদ্ধতি ব্যবহার করা হচ্ছে। ডাইনামিক কম্প্যাকশান পদ্ধতিতে নির্দিষ্ট উচ্চতা থেকে একটি ভারি ওজনের একটি বস্তু কিছুটা সময় অন্তর অন্তর ফেলা হয়ে থাকে। বস্তুর ওজনের পরিমান নির্ভর করে কি ধরণের কম্প্যাকশান প্রয়োজন তার উপর ভিত্তি করে ৮ থেকে ৩৬ টন পর্যন্ত হতে পারে এবং উচ্চতা ১ থেকে ৩০ মিটার পর্যন্ত হয়।

কোন অঞ্চলের মাটিতে ভূমিকম্পের সময় লিকুইফ্যাকশান ঝুঁকি আছে কিনা তা বিভিন্ন উপায়ে নির্ণয় করা যেতে পারে, সবচেয়ে প্রচলিত যে দুটি পদ্ধতি তা হচ্ছে SPT (স্ট্যান্ডার্ড পেনেট্রেশান টেস্ট) এবং CPT (কোন পেনেট্রেশান টেস্ট)। প্রথম পদ্ধতিটি আমাদের দেশের নির্মাণ প্রকৌশলের সাথে খুবই পরিচিত এবং দ্বিতীয় পদ্ধতিটি যেহেতু সময়সাপেক্ষ, ব্যবহহুল ও পরীক্ষণযন্ত্র আমাদের দেশে খুব পর্যাপ্ত পরিমাণে না থাকায় খুব কম পরিসরে ব্যবহৃত হয়। এই দুই ধরণের পদ্ধতিতেই নির্ণয় করা হয়ে থাকে চক্রাকার বা পর্যাবৃত্ত বল ও ঐ বলের বিপরীতে মাটির সহনশীলতা যাকে পর্যায়ক্রমে প্রকৌশল বিদ্যার পরিভাষায় সাইক্লিক স্ট্রেস রেশিও (CSR) এবং সাইক্লিক রেসিস্টেন্স রেশিও (CRR)। যদি সাইক্লিক স্ট্রেস রেশিও যদি সাইক্লিক রেসিস্টেন্স রেশিওর চেয়ে বেশী হয় তবে ঐ মাটিতে লিকুইফ্যাকশান হবার সম্ভাবনা আছে হিসাব করা হয়। একারণে কোন স্থানে বিল্ডিং তৈরি করার পূর্বে মাটিতে লিকুইফ্যাকশান হওয়ার সম্ভবতা যাচাই করে নেওয়া প্রয়োজন যা খুব সহজেই ঐ স্থানের SPT টেস্ট থেকে বের করা যায়। তবে যদি CPT পদ্ধতি ব্যবহার করা যায় তা SPT টেস্টের চেয়ে অধিকতর গ্রহণযোগ্য, এর কারণ হচ্ছে CPT টেস্টে মাটির গভীরতা বরাবর দূরত্বের তথ্য পাওয়া যায় যেটা SPT এর ক্ষেত্রে ১.৫ মি পর পর হয়ে থাকে। এছাড়া CPT একটি ডিজিটাল পদ্ধতি যেখানে মাটির মধ্যে একটি রড প্রবেশ করানো হয় যার Cone ও Sleeve মাটির সাথে ঘর্ষণের ডাটা ইলেক্ট্রনিক পদ্ধতিতে যুক্ত কম্পিউটারে সংগ্রহ করে ভূমিকম্পের সম্ভব্যতা যাচাই করা হয়।
